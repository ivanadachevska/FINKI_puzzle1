# Документација за апликацијата Финки сложувалка

## Објаснување на проблемот


Апликацијата која ја развивавме е резултат на заедничка работа на нашиот тим составен од: Ивана Дачевска (231077), Ивана Апостолова (231076) и Вероника Иванова (231073).

За нашиот проект, имплементиравме едноставна логичка игра од типот Picture Puzzle, користејќи Windows Forms и C#. Нашата игра нуди забава и буди логичко размислување преку составување на измешани парчиња слика во нивната оригинална форма.
Целта на апликацијата е корисникот да ја реши слагалката, т.е да ја состави оригиналната слика која е исечена на повеќе парчиња (3х3) кои се случајно измешани. Решавањето се врши преку интерактивно преместување на деловите (парчињата) во мрежа, сè додека не се врати првичниот изглед на сликата.

Некои главни функционалности на нашата игра се:

 1. Автоматско сечење на слика на квадратни делови.


 2. Случајно мешање на парчињата пред почетокот на играта.


 3. Интерактивно поместување на парчињата преку кликнување на парчето слика кое играчот сака да го помести.


 4. Броење на потези (поместувања): секојпат кога играчот ќе помести парче, се зголемува бројачот на потези.


 5. Тајмер: од моментот на започнување на играта започнува и броење на времето потребно за решавање, кое е ограничено.


 6. Детекција на успешно решение: кога сите парчиња ќе се најдат на соодветна позиција, играта го информира играчот дека ја завршил слагалката.


 7. Прикажување на оригиналната слика, како помош доколку играчот не се снаоѓа.


 8. Ресетирање на играта или ново мешање на парчињата.


Инспирацијата за нашата апликација доаѓа од популарните sliding puzzle games, кои се користат како мобилни и десктоп апликации за забава и вежбање на мозокот. Некои познати примери се: Microsoft Jigsaw и       Jigsaw Puzzle - MobilityWare.


За поставување на основната структура на апликацијата и визуелниот распоред на формата односно дизајнот, се водевме според [видео туторијал](https://youtu.be/cVe7sGmkBLo) кој е достапен на Youtube.

## Kратко упатство како се користи/игра


Со иницијалното вклучивање на играта, изгледот на почетниот екран изгледа вака:


![inicijalno](https://github.com/user-attachments/assets/71a0c655-c124-45ad-b954-6dd739f35c7e)

За да започне тајмерот на играта односно да почне самата игра, мора да се направи барем едно поместување на дел од измешаната слика, делот мора да се наоѓа околу црниот (слободен) дел од измешаните парчиња, со кликање на посакуваниот дел, тој се поместува и почнува одбројувањето на чекорите. Пример со поместување делот кој се наоѓа во тpeтиот ред, трета колона:


![poteg1](https://github.com/user-attachments/assets/6ba205c7-bd20-4497-a8e7-3826869842ad)
![poteg2](https://github.com/user-attachments/assets/fee9e223-da1d-411c-9640-f478c8157764)


Со кликање на копчето “Помош” од menuStrip-от на формата на екранот се појавува детално упатство кое му помага на играчот доколку не знае како да ја игра играта. 

![pomos](https://github.com/user-attachments/assets/64fcbd10-2519-460f-9bb1-9c1b57b35cae)

Со кликање на копчето “Комплетирај” од menuStrip-от на формата, измешаните делови од сликата се поместуваат во правилниот редослед при што се комплетира сликата и се ресетираат бројот на чекори и тајмерот на 0. Со кликање на “ОК” копчето, играчот може да продолжи со играње на играта доколку кликне на копчето “Промешај” или пак да заврши со играње и да кликне на копчето “Излези”.


![kompletiraj](https://github.com/user-attachments/assets/6e88166f-7feb-45de-a25e-1fac3075780d)


Со кликање на копчето “Следен потег” од menuStrip-от на формата,  овозможува автоматски да се направи најдобриот можен потег од тековната позиција на празното поле во играта, доколку на играчот му е потребна помош.


![sledenpoteg](https://github.com/user-attachments/assets/0cf79c7b-7fbd-4167-b2f4-c680438b967d)


Со кликање на копчето “Промешај” и потоа на копчето “Yes” се меша редоследот на измешаните парчиња одново, се ресетира бројот на потези и тајмерот на 0.


![promesaj1](https://github.com/user-attachments/assets/833872fd-dfc1-478f-867e-c93ab79bc8fc)
![promesaj2](https://github.com/user-attachments/assets/6a8a6692-6532-41fe-a5df-7c159b100aa5)


Со кликање на копчето “Пауза” тајмерот се паузира и измешаната слика повеќе не се прикажува на екранот, текстот на копчето се менува во “Продолжи”. За да продолжиме со играта кликаме на истото копче, тајмерот продолжува каде што застанал и измешаните парчиња се појавуваат пак на екранот. 



![pauza1](https://github.com/user-attachments/assets/cb6852c0-7129-4e9f-8a1a-7254d75a9022)
![pauza2](https://github.com/user-attachments/assets/991a8a2a-7be2-473e-9eb4-82de10cbece5)


Со клик на копчето “Излези” па потоа, “Yes” се излегува од играта и се затвора апликацијата.


![izlez](https://github.com/user-attachments/assets/26f09eab-7f89-4fc8-8672-3369b5009705)


Доколку играчот не успее да ја реши слагалката во рок од 1мин. се појавува следниот прозорец, после кликање на копчето “ОК” играчот може повторно да проба да ја игра играта.


![tajmeer](https://github.com/user-attachments/assets/15370892-84fd-48e6-8e0e-128b4ae9bdfd)
